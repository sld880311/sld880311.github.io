---
title: 道德经
tags:
  - 道德经
categories:
  - ["文学"]
date: 2021-03-10 08:38:21
---

## 第一章 天地之始，万物之母

{% cq %}
道可道，非常道；
名可名，非常名。
无，名天地之始；
有，名万物之母。
故常无，欲以观其妙；
常有，欲以观其徼。
此两者，同出而异名，同谓之玄。
玄之又玄，众妙之门。
{% endcq %}

<!--more-->

## 第二章 为而不恃，功成弗居

{% cq %}
天下皆知美之为美，斯恶矣；
皆知善之为善，斯不善矣。
故有无相生，难易相成，长短相较，高下相倾，音声相和，前后相随，恒也。
是以圣人处无为之事，行不言之教；
万物作而弗始，生而弗有，为而弗恃，功成而弗居。
夫唯弗居，是以不去。
{% endcq %}

## 第三章 圣人之治，无为而治

{% cq %}
不尚贤，使民不争。
不贵难得之货，使民不为盗。
不见可欲，使民心不乱。
是以圣人之治，
虚其心，实其腹，弱其志，强其骨，
常使民无知无欲，
使夫智者不敢为也，
为无为，则无不治
{% endcq %}

## 第四章 挫锐解纷，和光同尘

{% cq %}
道冲，而用之或不盈。
渊兮，似万物之宗。
挫其锐，解其纷，和其光，同其尘。
湛兮似或存。
吾不知谁之子，象帝之先。
{% endcq %}